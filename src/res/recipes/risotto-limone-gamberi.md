---
id: risotto-limone-gamberi
date: 2024-05-25
draft: false
type: primo
title: Risotto al limone e gamberi
description: In questo piatto il risotto, cotto in un infuso di limone, assume una nota leggermente aspra, preparando il palato al gusto fresco della tartare di gamberi. Un inno ai prodotti estivi del Mediterraneo.
originPlace:
  nation: italia
  area: europa mediterranea
  continent: europa
difficulty: 4
time:
  preparation: 60
  cook: 18
units: 3
references:
  - name: Italia Squisita
    ref: https://www.youtube.com/watch?v=FEGnQyQ24GY
    type: youtube
  - name: IlMori
    ref: https://www.tiktok.com/@dott.ilmori/video/7274561758260399393
    type: tiktok
ingredients:
  - ingredients:
      - id: riso
        amount: 270
        unit: g
      - id: sale
      - id: pepe
  - name: Per il brodo
    ingredients:
    - id: limone
      amount: 2
      info: 'scarti'
    - id: acqua
      amount: 2
      unit: l
    - id: alloro
      amount: 1
  - name: Per mantecare
    ingredients:
    - id: burro
      amount: 80
      unit: g
      info: congelato
    - id: grana-padano
      amount: 40
      unit: g
      info: grattuggiato
  - name: Per la tartare
    ingredients:
      - id: gambero
        amount: 6
      - id: menta
        amount: 4
      - id: limone
        info: Scorza e succo
      - id: pepe
      - id: sale
      - id: olio
---

Per un buon risotto, è necessario realizzare un ottimo brodo. In questo caso, verrà usato un brodo/infuso realizzato con gli scarti del limone, come la buccia o ciò che rimane una volta spremuto il limone, che solitamente viene buttato.
In un pentolino, quindi, mettere acqua, limoni, un po' di succo di limone e l'alloro. Lasciar andare a fiamma bassa per almeno un'ora.

Nel frattempo, preparare la tartare di gamberi. Pulire i gamberi dal guscio e rimuovere le interiora, che altrimenti darebbero un gusto amaro.
Dopodiché, tagliare i gamberi grossolanamente e lasciarli marinare con olio, succo di limone, sale, pepe e della menta spezzettata a mano.

Una volta che l'infuso al limone è pronto, in una pentola o una padella con i bordi molto alti, far rincrudire il riso, scaldandolo a fiamma medio-bassa per qualche minuto. Deve diventare abbastanza caldo, ma non si deve bruciare o tostare. Questa fase serve per eliminare l'acqua in eccesso dai chicchi e permetterne una cottura più uniforme.

A questo punto, come per un normale risotto, iniziare a mettere dei mestoli di brodo al limone. È importante che il livello del brodo rimanga sempre leggermente superiore a quello del riso. Ogni tanto, ma non troppo spesso, mescolare il riso con delicatezza per non rompere i chicchi. Passati 18/20 minuti il riso dovrebbe essere cotto. Regolare di sale e pepe. Si consiglia di assaggiare il riso per verificarne la cottura e la sapidità.

Una volta che il riso è cotto, bisogna passare alla mantecatura. Spegnere la fiamma e aggiungere il burro. È importante che il burro sia congelato, per far scendere la temperatura del risotto al di sotto del 65°C. Far incorporare bene il burro facendo saltare il risotto (come con la pasta). Aggiungere quindi il formaggio (Grana Padano o Parmigiano) e continuare a saltare per incorporare aria.

Infine, impiattare il risotto su un piatto piano e, al centro, aggiungere la tartare di gambero. Concludere con una grattata di scorza di limone.